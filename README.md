# C-OdevSoruCevaplar
C Dilinde Bazı Problemler ve Çözümleri

1) Aynı firmada çalışan (Ahmet ve Hasan) iki işçiden birincisinin (Ahmet’in) aylık ücreti bir ay %50 artmakta, sonraki ay %25 azalmaktadır. Diğerinin (Hasan’ın) ise ücreti her ay %25 artmaktadır. Her ikisinin de yılbaşındaki başlangıç ücretleri ve hesaplanacak ay bilgisi klavyeden girildikten sonra ay ay ücretlerinin ne olacağını ve en sonunda hangi işçinin daha fazla (veya eşit) ücret alacağını hesaplayan C programını yazınız.

2) Bir otoparka park eden taksinin 1 saati 5TL, minibüsün 1 saati 6TL, ticari aracın 1 saati 6.5TL dir. Taksi 1 saatten sonraki her saat başı için %20 daha fazla, minibüs 1 saatten sonraki her saat başı için toplamda %21.5 ve ticari araç 1 saatten sonraki her saat başı için toplamda %25 daha fazla ödeme yapmaktadır. Buna göre klavyeden girilen araba tipi ve kalınan saat bilgisi girildikten sonra ekrana ödenecek otopark ücretini hesaplayan programın kodlarını yazınız.

3) Üç katlı bir bina her katında iki daire var klavyeden her dairede bulunan kişi sayısını girdikten sonra binada kaç kişi oldugunu hesaplayan programın kodlarını yazınız.

4) Bir komisyoncu sattığı malların fiyatı 50tl kadar olanlardan %3 daha fazla olanlardan ise %2 komisyon almaktadır. Klavyeden girilen teker teker girilen 5 malın komisyonlarını bulup ekrana yazdıran ve en sonunda da toplam komisyonu ekrana yazdıran programın kodlarını yazınız.

5) Klavyeden girilen sayıları okuyan ve sayıların toplamı 21den büyük veya eşit oldugu zaman duran programın kodlarını yazınız.

6) Elemanları tam sayı olan bir A dizisinin (20 elemanlı) rastgele sayılar atayan, sonra dizi elemanlarının aritmetik ortalamasını hesaplayan ve elemanlardan kaç tanesinin bu ortalamadan büyük ve küçük olduğunu sayan programın C kodlarını yazınız.

7) Kendisi hariç bütün pozitif çarpanları (tam bölenleri) toplamı, yine kendisine eşit olan sayılara “mükemmel sayı” denir. Örneğin 6 = 1 + 2 + 3 ve 28 = 1 + 2 + 4 + 7 + 14 gibi. Buna göre klavyeden girilen bir tam sayının “mükemmel sayı” olup olmadığını kontrol eden C kodunu yazınız. Girilen sayı mükemmel sayı ise ekrana “Mükemmel Sayıdır” değilse “Mükemmel Sayı DEĞİLDİR” yazacak.

8) Klavyeden 20 elemanlı diziye değerler aktarılıyor. Bu değerler içinden tek olanların adedini ve toplamını bulan C kodunu yazınız.

9) 50 elemanlı bir dizinin en küçük ve en büyük elemanını bulan C kodunu yazınız.
